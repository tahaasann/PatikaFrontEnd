Bootstrap bir UI kütüphanesidir.

Bootstrap dünyanın en popüler, açık kaynak kodlu, ücretsiz, farklı cihazlar için responsive tasarıma duyarlı bir CSS Framework(kütüphane)'üdür.

İçerisinde mevcut olan sayısız tablo, grafik, ikon, carousel, navigasyon gibi pek çok hazır tasarım sayesinde sitenizi kolayca tasarlayabilirsiniz.

Ayrıca Bootstrap‘in kullandığı Grid (Izgara) sistemi ile sitenizi istediğiniz bölümde konumlandırabilirsiniz. Bu özellik, ekranı dilediğiniz ölçüde bölüp, ayırdığınız bu kısımlara kolayca müdahale etmenizi sağlamaktadır.

Bootstrap, sayfa düzeni (layout) oluşturmak için, CSS flexbox ile oluşturulmuş ızgara (grid) sistemini kullanmaktadır.

Bootstrap ızgara sistemi 3 ana yapıdan oluşur:

Kapsayıcı (.container)
Satırlar (.row)
Kolonlar (col-*) (Örnek: .col-md-8) (* işareti ... gibi kullanılmış)

Her bir sütun, 12 kolondan meydana gelmekte ve 12'lik Grid sistemi oluşturmaktadır. 12'lik ızgara sisteminde, kolon sayısı varyasyonları ile istenildiği gibi tasarım yapılabilmektedir.

Her ölçüdeki cihaza uyumlu (responsive) tasarımın oluşturulması için Bootstrap'te öntanımlı kolon sınıfları (class) kullanılır.

Eşit Kolonlar
Eşit kolonlu tasarım için;
12 adet 1'er kolon (.col-[sınıfAdı]-1)
6 adet 2'li kolon (.col-[sınıfAdı]-2)
4 adet 3'lü kolon (.col-[sınıfAdı]-3)
3 adet 4'lü kolon (.col-[sınıfAdı]-4)
2 adet 6'lı kolon (.col-[sınıfAdı]-6)
1 adet 12'li kolon (.col-[sınıfAdı]-12) oluşturulabilir.

Kolon sayılarının 12'ye tamamlanma zorunluluğu yoktur. Tasarıma göre istenilen sayıda kolonlar oluşturulabilir ve istenilen yerlerde boşluk bırakılabilir. Tek bir adet 8'li kolon (.col-[sınıfAdı]-8), tek bir adet 6'lı kolon (.col-[sınıfAdı]-6) ya da 1 adet 4'lü kolon (.col-[sınıfAdı]-4) ile 1 adet 5'li kolon (.col-[sınıfAdı]-5) kolon 12'ye tamamlanmadan bıraklabilir. Böylece eksik bırakılan kolon değeri kadar yan tarafta boşluk kalmış olur.

Kolonların arasında da boşluk bırakmak mümkün. Bunun için col sınıfının yanına öntanımlı margin ve margin yönünü (ml-auto gibi) belirten bir sınıf adı daha eklenmelidir. Kolonun solunda boşluk bırakmak için margin (m) left (l) yani ml-auto sınıfı eklemeli, aynı şekilde sağ tarfında boşluk bırakılmak istenirse margin (m) right (r) yani mr-auto sınıfı eklemelidir.

Öntanımlı order-[sıra numarası] sınıfını ekleyerek kolonları sıralayabiliriz.
Örneğin; col-3 order-3 üç kolonluk bölümü üçüncü sıraya yerleştirecektir.

İç İçe Izgara sistemi
Bir satırdaki (row) kolonun (col) içine başka bir satır eklenerek yine kolonlara bölünebilir.
Örneğin; 4'lük bir kolon (.col-[sınıfAdı]-4) ile 8'lik bir kolondan (.col-[sınıfAdı]-8) oluşan satırdaki 8'lik kolonun içinde yeni bir satır (row) eklenerek 2 adet 6'lık kolon (.col-[sınıfAdı]-6) oluşturulabilir.

İçeriklerimizin genişliğini sütun yapısına göre belirliyoruz demiştik. Yani sayfamızda paylaşmak istediğimiz bir yazı, 12 sütunun 3 tanesini kapsayacak genişlikte olsun, kalan 9 sütun ise bir resim için ayrılmış olsun. Peki içeriklerin uzunluğunu neye göre belirliyoruz? İşte burada da satırları kullanıyoruz. Sayfamızı yukardan aşağıya satırlara bölüyoruz ve her satırın içerisinde ayrı ayrı sütun sayısı, boyutu belirleyebiliyoruz. Bu şekilde satırları ve sütunları bir container içerisinde kullandığımızda grid system uygulamış oluyoruz. Kafa karıştırıcı gibi gözükebilir ancak aşağıdaki resmi incelediğimizde her şey çok net anlaşılacaktır.

Grid sistem, satırlardan(rows) ve sütunlardan(column) oluşur. Bir satır(row) 12 column'dan oluşur. Bu satırları istediğimiz şekilde parçalayabiliriz. Aşağıdaki resimde de görüldüğü gibi istersek bunları 12 eşit parçaya ayırabilir ya da 12'ye tamamlanacak herhangi bir şekilde de bölebiliriz. 